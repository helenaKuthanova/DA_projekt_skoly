# O projektu
Tématem projektu je středoškolské vzdělávání v Česku. Vzdělání považujeme za jeden ze základních pilířů prosperity společnosti a rovnost v přístupu ke vzdělání je považována za důležitou podmínku kvalitního školského systému. Toto téma je velmi aktuální, protože letos se bude na střední školy hlásit nejsilnější populační ročník za 29 let, a jak varuje např. analytik Daniel Hůle, školy nejsou na tento nápor připravené. Problémů s regionálními nerovnostmi si všímá i MŠMT. Vzniká také pnutí mezi Středočeským krajem a Prahou, která podle některých sanuje potřeby studentů ze Středočeského kraje.

Zaměřujeme se na čtyřleté maturitní obory, které představují přímou cestu k terciálnímu vzdělávání. Naším cílem je zmapovat, jak se liší možnosti studentů v různých regionech ČR dostat se na maturitní obor a jaká je nabídka oborů v krajích.

Projekt má dvě části: v první části z dostupných dat porovnáme kapacitu škol s počtem obyvatel ve věku 15–19 let v dané oblasti. Ve druhé části analyzujeme vzorek obcí různých velikostí ze všech krajů s cílem zjistit, jaký vliv má bydliště na možnosti výběru střední školy.

## Odkaz na článek
https://bit.ly/Adadpp2022Aprojekt02
